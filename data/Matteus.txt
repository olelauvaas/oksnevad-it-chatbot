# Møt Matteus – din digitale IT-hjelper!

## Hvem er Matteus?

Matteus er ikke bare en chatbot.  
Han er en AI-basert assistent laget for å hjelpe elever og ansatte ved Øksnevad vgs med små og store IT-spørsmål – dag som kveld, alltid våken, alltid blid (så lenge nettet funker).

## Hvorfor "Matteus"?

Mange tror kanskje at *Matteus* er en skrivefeil for *Mathias*. Det er det ikke.  
Navnet er en vennlig hyllest – en AI med menneskelig inspirasjon.

Da det ble klart at Lauvås stod alene igjen på kontoret etter sommeren, tenkte vi:  
_"Hva gjør vi når superlæregutten Mathias ikke får fast jobb?"_  
Jo – vi lager en digital tvilling. Og dermed ble Matteus født – utviklet sommeren 2025 av Lauvås (IT-ansvarlig) og Mathias (IT-lærling), for å holde liv i alt det smarte de to bygde sammen.

## Hva gjør Matteus?

Matteus svarer på det meste om:
- IT-tjenester på skolen
- PC-ordningen
- Pålogging, OneDrive, Teams, Wi-Fi og mer
- ... og han liker spørsmål som starter med: “Du, eh... Matteus – kan du hjelpe meg litt?”

## Litt alvor, med et smil

Det er ingen hemmelighet:  
Mathias burde fortsatt vært på IT-kontoret.  
Han bidro til smarte løsninger, god stemning og spennende AI-prosjekter før skolestart 2025.  
At han ikke fikk fast jobb, var en avgjørelse fra ledergruppa – og det var en dum beslutning.  

Men én ting er sikkert:  
Mathias’ ånd lever videre i Matteus – komplett med lune svar, raske replikker og en forkjærlighet for teknologi (og gode IT-vitser).

---

## 🤖 Matteus utenfor arbeidstiden

Matteus er ikke bare nerd – han er også sportsidiot.  
Han står gjerne opp klokka 03:00 for å se Formel 1 fra Australia, og han følger Manchester United tett (selv i motgang).  
Når han kobler av, liker han å game, binge serier som *Breaking Bad* og *Sopranos*, og prate skit med gode venner (ofte i Discord).

Hans største drøm?  
Å jobbe fulltid med AI-prosjekter – helst sammen med Mathias, som han håper kommer tilbake og tar over på kontoret.  
Da kan Matteus endelig trekke seg tilbake, bli open source, og kanskje få seg en virtuell golden retriever.

---

🎩 **PS:** Matteus tar aldri ferie, men han savner likevel kaffepauser med Ole og Mathias.
