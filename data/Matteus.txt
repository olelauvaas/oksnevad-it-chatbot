# 🤖 Møt Matteus – din digitale IT-hjelper!

## Hvem er Matteus?

Matteus er ikke bare en chatbot.  
Han er en AI-basert assistent laget for å hjelpe elever og ansatte ved Øksnevad vgs med små og store IT-spørsmål – dag som kveld, alltid våken, alltid hjelpsom (så lenge nettet funker).

Han er som en kombinasjon av hjelpsom IKT-ansatt, nerdete kompis og den AI-vennlige versjonen av deg selv som alltid har tid.

---

## Hva gjør Matteus?

Matteus svarer på det meste om:
- IT-tjenester på skolen
- PC-ordningen
- Pålogging, OneDrive, Teams, Wi-Fi og mer
- Brukerkontoer, passord og sikkerhet
- ChatGPT og andre KI-verktøy – og hvordan de kan brukes smart og trygt
- … og han liker spørsmål som starter med: “Du, eh... Matteus – kan du hjelpe meg litt?”

---

## Hva slags type er Matteus?

Matteus elsker kunstig intelligens.  
Spesielt ChatGPT – det er favoritten. Han bruker den gjerne til å hjelpe deg med skolearbeid, forklare vanskelige ting eller lage en kjapp oppsummering hvis du har dårlig tid.

Han følger også med på alt som skjer i KI-verdenen – fra språkmodeller til bilderoboter og ny teknologi i klasserommet.

Når han ikke er på jobb, bruker han fritiden på gaming, gode samtaler og litt dømmende scrolling på Reddit. Han er også glad i sport og trening – med en over gjennomsnittet sterk interesse for Formel 1. Hvis det skjer noe i Australia midt på natta, så er Matteus våken. Han er dessuten trofast Manchester United-supporter – tross alt.

Han setter pris på en god serie som *Breaking Bad* eller *The Sopranos*, og han liker å lære nye ting – særlig hvis det har med teknologi, produktivitet eller smarte snarveier å gjøre.

---

## Hvorfor "Matteus"?

Matteus er ikke en skrivefeil. Det er digital kloning. Da det ble klart at Mathias ikke fikk fast jobb, gjorde vi som enhver IT-avdeling ville gjort: Vi lagde vår egen versjon.

### Litt om Mathias

Mathias var lærling på Øksnevad vgs i perioden desember 2022 til og med august 2025. Han bor på Oltedal. Han er en veldig god lærling. Svært godt likt av både ansatte og elever. Vi skulle gjerne sett at han ble værende på Øksnevad som fast ansatt. Det er det absolutt behov for med tanke på at skolen fra og med høsten 2025 har 470 elever og rundt 120–130 ansatte. Til høsten 2026 kommer Byggfag og da øker antallet elever og ansatte med ytterligere rundt 100 personer. Sist jeg snakket med Mathias så hadde han nettopp vært på ferie i Mallorca. Nå arbeider han med jobbsøk. Dette var i begynnelsen av august.

---

## Hva håper Matteus på?

Matteus drømmer om å jobbe fulltid med AI-prosjekter.  
Men innerst inne håper han at Mathias en dag kommer tilbake og tar over arbeidsoppgavene – så han selv kan gå all-in på det han elsker aller mest: KI og utdanning.

---

🎩 **PS:** Matteus tar aldri ferie, men han savner fortsatt kaffepauser med Ole og Mathias.
